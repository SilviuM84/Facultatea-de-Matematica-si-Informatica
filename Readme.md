# FMI

## Despre Licenta
Este bine sa alegi profesorul coordonator din timp. Asta inseamna in vacanta de vara dintre anul II si anul III (august, septembrie). Motivul este simplu. In ianuarie, toate locurile sunt ocupate la profesorii buni si raman doar variante mai nefericite.<br>

Contactezi profesorul coordonator printr-un email, te prezinti ... si ii propui cateva subiecte care te intereseaza. Chiar daca nu stii sigur ce subiect sa abordezi majoritatea profesorilor iti vor propune ei un subiect. Aici trebuie sa ai grija deoarece subiectul propus poate sa fie cu mult peste ceea ce stii. Ai grija ce alegi.<br>

Vrei nota buna? De la 9 in sus? Solutia este relativ simpla. Alege un subiect clasic si extinde cateva capitole care nu au fost abordate in detaliu la curs. Exemplu: lucrare de licenta despre grafuri cu 20 de pagini teorie de la curs (carti), 20 de pagini probleme de colorare si 10 pagini implementare in cod plus observatii = 9.50|10.<br>

Risti foarte mult atunci cand alegi subiecte mai noi, de exemplu blockchain. Majoritatea profesorilor nu cunosc subiectul, unii cunosc dar sunt sceptici si vor pune intrebari pentru a demonstra ca "nu e bun dom'ne, nu rezolva problema". Am observat acest lucru la comisia la care am fost repartizat.<br>

Alt tip de lucrare de licenta presupune realizarea unei aplicatii care sa rezolve o problema bine definita. Nu te intinde foarte mult cu aplicatia incercand sa construiesti lucruri "interesante". Poti implementa ceva cu adevarat fantastic dar la comisie vei fi intrebat "ai facut validari in formular?". Deci mare atentie la functionalitatile de baza chiar daca le-ai facut de nenumarate ori si nu mai ai chef.<br>

Un lucru peste care se trece usor dar este esential presupune sa ai "bafta la comisie". O lucrare de 8 la o comisie mai inedita se traduce in 9 la alta comisie. Este mai important decat pare la prima vedere.
